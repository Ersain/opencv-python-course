екеуі бірдей қоғадай жапырылып, құрақ ұшты. Кəмилəның қабағын
бағып, бəйек болды. Тапқан-таянғандарын соның қолына ұстатып,
жылтырағанның бəрін соның үстіне жапсырды. Кəмилəдан қалғанын
киді, Кəмилəдан қалғанын ерніне жағып қанағат етті. Ханжігіт
қайта оралар күн туса келінсіз қалармыз. Кəмилəға қарамай қоя
беріпсіңдер дейтін Ханжігіттің өкпе-наласына қалармыз де-
гені ме, іштерінен шықпаса да киімшең туған баласы болып
кеткен Кəмилəны еш жаманатқа, еш жамандыққа қимайтын
ата-аналық қамқорлығы ма, əйтеуір келіннің етегіне қақ ілін-
бесін, иығына шаң жұқпасын деп барын салды. Бірақ, ақырын-
да келіннің етегіне қақ тұрды, иығына шаң жұқты. Алты жа-
рым жылға дейін сездірмей жүріпжүріп, аяқ астынан күйеуге шы-
ғатындығын хабарлады. Түнек түндей түнеріп, қара күйе жақ-
қандай қарайып, сыр бермей сазарып отырып қалған кемпір мен
шалдың сыңайын таныған қу келін оларды немересімен алдар-
қатты, ес жиып, етегін жауып, алты жасқа аяқ басқан Қу-
анышты балдай тілімен, шекердей қылығымен беріп кететі-
нін айтқанда Мəлике сылқ етіп жібіп кетті. Боранқұл да сын-
байтын жерінен сынып түсті. Жандарына қанша батып, қабыр-
ғалары қанша қайысқан күнде де кетем деген келінді кетірмей ұстап оты-
ру да дұрыс болмас еді. “Жас адамды обалды етпейік” десті де, күңіресін
ішке, күлкісін сырттарына жиып той жасады. Ықылас-баталарын
беріп, барын кигізіп, бақаның таяндырып жолға салды. Жолға салу
емес, ат мінгізіп, еншісін беріп, ұзатып салды.
Сол Кəмилə күні бүгінге қадар бұл үйді екінші төркінім деп сыйлап
құрметтейді. Той-томалағынан қалмайды. Көйлеккөншегін, бір
жілік сыбағасын үзбей жіберіп беріп, өзі де келіпкетіп тұрады. Сол
қылығына бақса Кəмилəны жаңа күйеуімен қоса оң босағасына кіргі-
зіп, немесе отауымен əкеліп, қасына отырғызып қойғылары да келе-
ді. Бірақ, Қуанышты менен туған бала, менің балам деп айтып
қала ма дейтін қауіппен тым жақындата беруден сақтанады. Бү-
гін алыстан келе жатқан соңғы келінді қарсы алуға жиналғандар-
дың ішінде Кəмилə да жүр. Өз күндесін қарсы алмақ.
– Жүрсін, алдынан шықсын, – дейді қария, тегінде бір еркектің
екі əйелі «күндес» деп аталатын, көрсеқызар, іші тар, мінез-
сіз болса мұндайлардың арасы тату өте бермейтін. Бай-
лыққа, елге, жерге,
