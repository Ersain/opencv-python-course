күлімсіреуін келтіре де алмады. Баяғыда түрмелес жатқан
ұйғыр оқымыстыларының бірі тамұқтың есігін күзететін
«сербер» деген ит туралы айтып берген кезде де ол күлім-
сіреуін осылайша келтіре алмай əуреленген болатын.
Бірақ, Ханжігіттің хабары ұзақ күттірмеді, жағдай орны-
ғып болғанша орнынан қозғалмасын деп сақшы жігіттің Бо-
ранқұлға өтірік айтқандығы мəлім болды. Ханжігіт қамал-
мапты. Айданақтың үйінен қайтқан жолында соңғы елді
шетінен түре көтеріп, көшіріп келе жатқан коммуна бас-
шыларына кездесіп қалыпты, көш бағыты шекара екен.
Дүниедегі аса қуатты, аса ірі екі мемлекеттің арасындағы
шекара аты бары атын мініп, бала-шағасын мінгестіріп,
аты жоқтары екі аяғын мініп, балаларын арқалай жосып,
бо сып жатқанда бір ай бойы аңырайтып ашып тастал-
ғанымен, мерзімі жеткен сағат-минутында бір бұйрықпен сарт
етіп жабылып қаларын, жабылып қалса барлық аппарат, барлық қор-
ғаныс жүйесі аттанысқа келіп, шұбырған көштің мойнақ асып
үлгірмеген соңғы бөлегін алдынан қайырып, иіріп қайта тырқыра-
татынын, алдын-ала мөлшерлеп болжай білетін сəуегейлік
дарыған жоқ қой бұл елге.
Бұларға өсек дарыған. Сол өсекке сеніп, өсекке ілеседі. Боранқұл күйіп,
пісіп, соған ыза болады. Қашып-пысудан ел-жұрт тиылып, орнық-
қан бір əредікте баяғыда кертартпа өлең жаздың дейтін Сəйдəлі
қуғынынан өзі құтқарып алған Құдайберген мұғалім келіп, Бо-
рекеңнің құлағына сыбырлайды:
1962 жылғы шекара ашылуының жер түпте жатқан сыры бар
екен, баяғыда Қытай үкіметі Корей соғысына көмектесіп əскер
шығарған кезде, совет үкіметі екінші дүние жүзі соғысынан қалған
көп қаружарақпен қамдаған көрінеді. Бірақ, дер кезінде қару-жарақ-
тың төлем мəселесі сөз болмай қалып қойыпты. Стакеңнен
кейін таққа отырғандар сол қарудың құнын жоқтап келгенде
Қытай жақ қаржы жоқтықтан адам берейік депті, сөйтіп,
екі жақ мəмілеге келіп, шекараны бір ай ашық ұстауға, қа-
шып өткендер сол қарудың төлемі есептелуге келісіпті,
уақиға осыдан туған екен, – деп көститті. Құдайберген-
нің бұл өсегін естігенде жарыла жаздап отырса да сыр
