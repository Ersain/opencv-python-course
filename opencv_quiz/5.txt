мəрте тілдесуге күйі келмесе, тілдесер шаққа жете алмай ұл өліп,
жесір келін, жетім немере ауылға келгенде бет дидарын, түр тұл-
ғасын көре алмасаң бұдан өлім өтер ме?!
Қолына кейде тиіп кейде тимей кетіп сирексіп жүретін хаттардың
дерегіне қарағанда, Ханжігіттің бала-шағалары көз жетпес-құлақ
естімес жердің түбінде жасап жатқан жоқ. Тарбағатай сілемінде,
Аягөз өңірінде тұрады. Машиналы кісіге таяқ тастам аралық. Бірақ,
осы аралықты алыстатып, айлық, жылдық жол емес, отыз жыл ішін-
де жете алмайтын қиян-қиырға айналдырып отырған құдірет – Тарба-
ғатайды жоталап өтетін «шекара» атты жалғыз сызықтың
киесі. Ол шетін басуға, аттап өтуге тыйым салынған, нəзік, нəуетек
сызық. Мұндай секемшіл сызықтар өштескен екі мемлекеттің арасы-
нан өткен кезде онан əрі киелілене түседі. Екі жағалаудағы адам ғана
емес, жорғалап өткен тышқанның да сорына айналады. Басқан ізі
тексеріліп, соңына қуғын түседі. Екі мемлекет шын жаугер-
шілікке басқан кезде екі жақтың əскери қорғанысшылары қата-
рына алынған əке мен бала біріне бірі оқ атып, бірін бірі найза-
лап өлтіруіне, өлісуіне тура келеді. Өлтірмесе, өле кіріспесе өз
мемлекеттің қас дұшпаны қатарында қаралады. Өз ұлымен қан-
төгіске барысатын мұндай күнге қалмағанымен, көп уақытын
тəжікелескен енжарлықпен, қантөгіссіз қақтығыспен өткізген
екі мемлекеттің арасында баласынан айрылған Боранқұл құлақ
етін жеген қанша өсекке таңылмады? Қанша қиқуды бастан
кешірмеді дейсіз?!
Айрылысқанына алты ай толған күні Ханжігіттен хат келіп еді,
Қазақстан жеріне барған соң Тарбағатай атты совхозға орналасып,
аман-есен жүргендігінен хабар жеткізген осы хат келген күні Хан-
жігіттің артында қалған тірі жесірі Кəмилə толғатып, əп-əдемі
ұл тапты. Ұлынан хат алып, немере сүйген қуанышы үшін жылап
отырып күліп, күліп отырып жылаған Мəлике мен Боранқұл
немересінің атын Қуаныш қойысты. Содан тартып ара-тұ-
ра келіп тұратын хаттар мəдениет төңкерісінің тидауы-
на жолықты. Үзіліп кетті. Хат үзілген соң Ханжігіттен
Кəмилəның да күдері үзілді. Үміті кесілді. Атаененің қолында
алты жыл отырып барып жолға түсті. Сол атты жылдың
бойында келін ренжіп қалмасын, келін кенделік көріп жүрме-
сін, қабағы кірбең тартпасын, көңіліне кірбең ілінбесін
деп кемпір-шал
