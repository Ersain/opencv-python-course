білдірмей тыңдап болған Боранқұл оның мұндай мылжыңды кімнен
естіп, кімнен ұққанын сұрамастан, қара тұмсықтан шырқ еткізіп
жатқызып, орнынан тұрып жүріп кеткен-ді. Бұл оның Құдайбергенге
ел бүлдірер аузыңа ие бол деген ескертуі еді. Егер, бұл өсектен
тиылмаса мəдениет төңкерісінде басты беріп шығатын мұғалім
бір тисе де молаң тиген сол жұдырықтың күшімен ес кіріп, ке-
йін аман қалған.
Ол кезде Құдайберген сықылды қуырған бидай тоқтамайтын
“жыртықауыздар” не десе о десін, дəл сол күні не қылса да екі
жақтың орталығынан да шекара жабылғандығы туралы жер-
гілікті орындарға жарлықтар мен ұқтырулар түсірілгені анық.
Сол ұқтырулар қолға тиісімен тиымдау шы қосын қозғалар
алдында олардың құлағына бір сауысқан шықылықтап, осы ком-
мунаның да түп қотарыла көшуге бет алғанын мəлімдейді.
Бұл қосын жүрдек машиналармен құйындатып келіп, Ханжігіт
қосылған топтың алдын орап шығады да, Сəйдəлі бастатқан
топты, бастықты аттан түсіріп, бір шетінен сытырлатып
көзірлей бастайды. Сол үрейлі құбылысты көзімен көріп тұрған
Ханжігіт көзірлену кезегі өзіме де келе жатыр екен деп қате мөл-
шерлесе керек, астындағы қыл қауып тұрған алкүреңге қамшы-
ны басып қалады.
“Кетті, қашты, ұста, қуала” дейтін жарлықтар жамырайды. Бі-
реулер атқа міне ұмтылады, біреулер машинамен сырқыратады.
Бірақ, Боранқұлдың сорына біткен тұлпар тұлғалы алкүрең
қуа шапқан аттыларға шалдырмайды. Қырқа арыққа салған
қашқынның соңына түскен жеңіл машинадағылар да көсіліп
жүгіре алмай кейіндей береді. Ханжігіт ұзап шығыңқырап
бара жатқанда; “атын ат, өзін атса да болады” дейтін
дабыра көтеріліп, кейбіреулер қолында бар қаруларын ке-
зеніп те қалады. Сонда сақшы мекемесінің əлгі бір шыл-
тиған семіз қара жігіті:
– Алдында үлкен тас тоған бар, секіріп өте алмай еріксіз қол-
ға түседі атпаңдар! – деп əмір береді. Оған Ханжігітті ті-
рідей қолға түсіру қажет болды ма, атылған оқ Ханжігіт-
тің атына тимей, жазатайым өзіне тиіп, мерт қып
алсақ обал болады деп қарады ма, жоқ, бекімсіз адам өл-
тіргені үшін өздеріне сөз тауып, пəлеге қалып жүруден
тайсалды ма,
